<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1894.6">
  <style type="text/css">
    p.p1 {margin: 0.0px 0.0px 0.0px 0.0px; font: 17.0px Helvetica; color: #131313; -webkit-text-stroke: #131313}
    p.p2 {margin: 0.0px 0.0px 0.0px 0.0px; font: 17.0px Helvetica; color: #131313; -webkit-text-stroke: #131313; min-height: 20.0px}
    p.p3 {margin: 0.0px 0.0px 0.0px 0.0px; font: 17.0px Helvetica; color: #131313; -webkit-text-stroke: #131313; background-color: #ffffff}
    span.s1 {font: 14.4px Helvetica; font-kerning: none; background-color: #ffffff}
    span.s2 {font-kerning: none; background-color: #ffffff}
    span.s3 {font-kerning: none}
    span.s4 {font-kerning: none; -webkit-text-stroke: 0px #000000}
  </style>
</head>
<body>
<p class="p1"><span class="s1"><b>MONET </b></span><span class="s2">yhteiskuntaa muuttavat innovaatiot ovat jääneet vajaakäytölle, kunnes jokin kriisi on mahdollistanut instituutioiden muuttamisen.</span></p>
<p class="p2"><span class="s3"></span><br></p>
<p class="p1"><span class="s2">Kun auto keksittiin, moottoriteitä ei ollut vielä rakennettu ja autoilla ajettiin pikkuteillä. Moottoritieverkosto rakennettiin vasta vuoden 1929 pörssiromahduksen jälkeen Franklin D. Rooseveltin New Deal -investointiohjelman avulla. Vasta silloin autoista saatiin kaikki hyöty irti.</span></p>
<p class="p2"><span class="s3"></span><br></p>
<p class="p2"><span class="s3"></span><br></p>
<p class="p1"><span class="s2">Myös meneillään oleva talouskriisi muuttaa talousjärjestelmän rakenteita. Siten se avaa mahdollisuuden rahatalouden uudistamiseen digitalisaation aikakaudelle.</span></p>
<p class="p2"><span class="s3"></span><br></p>
<p class="p1"><span class="s1"><b>NYKYINEN</b></span><span class="s2"> talousjärjestelmä perustuu markkinoihin ja yrityksiin. Molemmat tarvitsevat 1400-luvulla käyttöön tullutta kahdenkertaista kirjanpitoa toimiakseen. Yritykset hyödyntävät kirjanpitoa pitääkseen silmällä kuluja ja tuottoja. Pankit ja keskuspankit pitävät markkinat toiminnassa luomalla kahdenkertaisen kirjanpidon avulla lainoja vastaan talouteen uutta rahaa. Nykyinen kahdenkertaiseen kirjanpitoon perustuva rahajärjestelmämme on toiminut erinomaisesti materiaalisen varallisuuden kasvattamiseksi.</span></p>
<p class="p2"><span class="s3"></span><br></p>
<p class="p2"><span class="s3"></span><br></p>
<p class="p1"><span class="s2">Mutta ihmisten hyvinvointi on muutakin kuin materiaalista rikkautta. Materiaalinen vauraus ei voi kasvaa loputtomasti rajallisten raaka-aineiden maailmassa. Siksi digitaalisessa hyvinvointitaloudessa korostuu aineettomien hyödykkeiden ja monien eri arvojen merkitys.</span></p>
<p class="p2"><span class="s3"></span><br></p>
<p class="p1"><span class="s2">Digitaalisessa taloudessa on ominaisuuksia, joita vanhoilla keinoilla ei pystytä täysimääräisesti hyödyntämään. Toisin kuin aineelliset hyödykkeet, jotka kuluvat käytössä, monet digitaaliset ja aineettomat hyödykkeet paranevat, kun niitä käytetään. Esimerkiksi tämä nyt lukemasi teksti on sitä hyödyllisempi, mitä useampi ihminen sen lukee.</span></p>
<p class="p2"><span class="s3"></span><br></p>
<p class="p1"><span class="s2">Tällaista logiikkaa hyödyntävissä digitaalisten alustojen liiketoimintamalleissa vaihdetaan rahan lisäksi moniarvoisesti luottamusta, huomiota ja dataa. Näiden aineettomien arvojen vaihtoa ei kuitenkaan pystytä vielä mielekkäästi mittaamaan eikä niiden kautta syntyvää arvoa jakamaan tai verottamaan.</span></p>
<p class="p2"><span class="s3"></span><br></p>
<p class="p2"><span class="s3"></span><br></p>
<p class="p1"><span class="s1"><b>DIGITAALISTEN</b></span><span class="s2"> teknologioiden, kuten kryptovaluuttojen, avulla voitaisiin jo nyt toteuttaa moniarvoinen raha- ja kirjanpitojärjestelmä. Moniarvoisuus voisi tarkoittaa esimerkiksi sitä, että kuluttajan ostaessa luotolla halvan puuvillaisen t-paidan hänelle kirjataan velkaa sekä pankille että myös muun muassa luonnolle. Luontovelka voisi pienentyä käytön myötä ja sitä voisi lyhentää esimerkiksi kierrättämällä, jolloin velka siirtyisi kierrätettyjen tuotteiden mukana. Kun luontoarvoja ei ole unohdettu tai piilotettu kertaluonteisesti tuotteen hintaan, kuluttajien käyttäytyminen muuttuu. Siksi tällainen uudenlainen kirjanpito voisi lisätä kestävää materiaalista kulutusta ja muitakin arvokkaita asioita, kuten ihmisten välistä luottamusta ja kansanterveyttä.</span></p>
<p class="p2"><span class="s3"></span><br></p>
<p class="p1"><span class="s2">Nyt talous on kriisissä, joten onko tällaisella tulevaisuushaihattelulla mitään väliä?</span></p>
<p class="p2"><span class="s3"></span><br></p>
<p class="p1"><span class="s2">On. Kuten filosofi Frank Martela <a href="https://talouskriisi.fi/frank-martela-ihmishenget-vastaan-raha-on-vaara-vastakkainasettelu/"><span class="s4">kirjoitti</span></a> Talouskriisi.fi-sivustolla, miljoonan euron menetys bruttokansantuotteessa voi tarkoittaa sitä, että muutama varakas sijoittaja ei saanut kvartaalibonuksiaan, tai sitä, että sata ravintolayrittäjää jäi työttömäksi. Muiden kuin rahallisten mittareiden näkökulmasta nämä kaksi tapausta eivät ole samanarvoisia.</span></p>
<p class="p2"><span class="s3"></span><br></p>
<p class="p2"><span class="s3"></span><br></p>
<p class="p1"><span class="s1"><b>VUODEN</b></span><span class="s2"> 1929 pörssiromahduksessa ei ainoastaan uudistettu autoteitä vaan monia muitakin yhteiskuntien perusrakenteita, kuten kirjanpitokäytännöt. Talouden toimintaa voi siis muuttaa: Suomen EU-puheenjohtajuuskaudella ajaman hyvinvointitalousajattelun mukaisesti Euroopan keskuspankki voisi esimerkiksi suosia rahan käyttämistä terveydenhuoltokustannuksiin ja pandemioiden vastaiseen tutkimukseen. Se voisi lanseerata rahapoliittisia velkakirjoja, joiden käyttäytyminen ei liity pelkästään suoraan talouden tilaan ja euroihin.</span></p>
<p class="p2"><span class="s3"></span><br></p>
<p class="p1"><span class="s2">Tällaisilla moniarvoisen kirjanpidon avulla seuratuilla velkakirjoilla voisi olla säästettyjen laadukkaiden elinvuosien perusteella määräytyvä, jopa kymmenen prosentin negatiivinen vuosikorko niin, että velkakirjat Euroopan keskuspankin toiveiden mukaisesti suunnattuina kuolettuvat nopeasti, säästävät elinvuosia ja samalla toki aiheuttavat pienen määrän inflaatiota.</span></p>
<p class="p2"><span class="s3"></span><br></p>
<p class="p3"><span class="s3"><b>Pekka Nikander ja Johannes Koponen</b></span></p>
</body>
</html>
